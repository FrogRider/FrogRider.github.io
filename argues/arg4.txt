При винесенні Постанови було грубо порушено права Позивача, передбачені ст.268
КУпАП, а саме: особа, яка притягається до адміністративної відповідальності, має право
зокрема:
- знайомитися з матеріалами справи;
- давати пояснення, подавати докази, заявляти клопотання;
- при розгляді справи користуватися юридичною допомогою адвоката, іншого фахівця у
галузі права, який за законом має право на надання правової допомоги особисто чи за
дорученням;
Всіх наданих цим законом прав Позивач був позбавлений, що є порушенням
процесу при розгляді справи про адміністративне правопорушення.
Крім того,  Відповідачем винесено оскаржувану Постанову із істотним
порушенням моїх прав та правових гарантій.
Постанову винесено «на місці вчинення правопорушення» (просто на дорозі) та
відразу після того, як правопорушення, ніби-то, було вчинено.
За таких умов Позивач не мав часу та, відповідно, фізичної можливості
скористатися своїми правами, передбаченими ст.268 КпАП України, зокрема, подавати
докази, заявляти клопотання, користуватися правовою допомогою, тощо.
При винесенні Постанови Відповідачем не було з&#39;ясовано чи винний Позивач у
вчиненні адміністративного правопорушення, не враховано пояснень Позивача, який
пояснював, що ніякого порушення не здійснював.