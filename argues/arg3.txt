Звертаю увагу суду на те, що Протокол Відповідачем не складався, хоча Позивач заперечував свою вину у вчиненні правопорушення. Відповідно до ч.2 ст.258 КУпАП, Протокол може не складатись у разі вчинення адміністративних порушень, розгляд яких віднесено до компетенції Національної поліції, та адміністративних порушень у сфері забезпечення безпеки дорожнього руху, зафіксованих в автоматичному режимі. Однак, системний аналіз положень КУпАП, в тому числі  ч.5 ст.258 КУпАП дає підстави для висновку, що у випадку, якщо під час складання Постанови у справі про адміністративне правопорушення особа оспорить порушення і адміністративне стягнення, що на неї накладається, уповноважена посадова особа зобов&#39;язана скласти Протокол про адміністративне правопорушення відповідно до вимог ст.256 цього КУпАП. Такі ж вимоги містяться у Інструкції з оформлення матеріалів про адміністративні правопорушення в органах поліції, яка затверджена наказом Міністерства Внутрішніх справ №1376 від 06 листопада 2015 року, що зареєстрована у Міністерстві юстиції України 01 грудня 2015 року №1496/27941. Відповідно до висновків, викладених у Рішенні Конституційного Суду України від 26 травня 2015 року у справі №5-рп/2015, складання Протоколу про адміністративне правопорушення та розгляд уповноваженим органом (посадовою особою) справи про таке правопорушення належать до різних стадій адміністративного провадження. Перелік адміністративних правопорушень, за які адміністративні стягнення накладаються на місціїх вчинення, є вичерпним і може бути змінений лише законом.Згідно з вказаним рішенням словосполучення «на місці вчиненняправопорушення» і «за місцем його вчинення», які містяться у статтях 258, 276 Кодексу,мають різне цільове спрямування і різний правовий зміст. Положення частини першоїстатті 276 Кодексу України про адміністративні правопорушення, яке передбачає, що«справа про адміністративне правопорушення розглядається за місцем його вчинення», васпекті порушеного у конституційному поданні питання необхідно розуміти так, щовикористане в ньому словосполучення «за місцем його вчинення» визначаєадміністративно-територіальну одиницю, на яку поширюється юрисдикція відповідногооргану, уповноваженого законом розглядати справу про адміністративне правопорушення.
                                        
Статтею 258 ч.3 КУпАП передбачено, що уповноваженими органами (посадовими особами) може винести Постанову на місці вчинення правопорушення, тобто - на місці зупинки транспортного засобу. Проте, Постанова не може бути винесена без розгляду адміністративної справи. Постанова щодо притягнення особи до відповідальності виноситься за результатами розгляду справи. Стаття 258 КУпАП вказує на те, що уповноважений орган (посадова особа) повинен дотримуватись вимог ст.283 КУпАП, яка зазначає, що Постанова виноситься тільки за результатами розгляду справи. Разом з тим, ст.276 КУпАП вказує, що справа про адміністративне правопорушення розглядається за місцем його вчинення, тобто - за місцезнаходженням органу, уповноваженого законом розглядати справу про адміністративне правопорушення. Відповідно до ст.278 КУпАП, орган (посадова особа) при підготовці до розгляду справи про адміністративне правопорушення вирішує такі питання: 1) чи належить до його компетенції розгляд даної справи; 2) чи правильно складено Протокол та інші матеріали справи про адміністративне правопорушення; 3) чи сповіщено осіб, які беруть участь у розгляді справи, про час і місце її розгляду; 4) чи витребувано необхідні додаткові матеріали; 5) чи підлягають задоволенню клопотання особи, яка притягається до адміністративної відповідальності, потерпілого, їх законних представників і адвоката. Відповідно до ст.279 КУпАП, розгляд справи розпочинається з оголошення складу колегіального органу або представлення посадової особи, яка розглядає дану справу. Головуючий на засіданні колегіального органу або посадова особа, що розглядає справу, оголошує, яка справа підлягає розгляду, хто притягається до адміністративної відповідальності, роз&#39;яснює особам, які беруть участь у розгляді справи, їх права і обов&#39;язки. Після цього оголошується Протокол про адміністративне правопорушення. На засіданні заслуховуються особи, які беруть участь у розгляді справи, досліджуються докази і вирішуються клопотання. Проте, Відповідач положень закону не дотримався та розглянув справу на місці зупинки транспортного засобу. Відповідно до п.24 Постанови Пленуму Верховного Суду України №14 від 23 грудня 2005 року &quot;Про практику застосування судами України законодавства у справах про деякі злочини проти безпеки дорожнього руху та експлуатації транспорту, а також про адміністративні правопорушення на транспорті&quot; є неприпустимим спрощений підхід до розгляду справ про адміністративні правопорушення на транспорті та ігнорування прав осіб, яких притягують до відповідальності. Зміст Постанови має відповідати вимогам, передбаченим статтями 283 і 284 КпАП України. У ній, зокрема, потрібно навести докази, на яких ґрунтується висновок про вчинення особою адміністративного правопорушення, та зазначити мотиви відхилення інших доказів, на які посилається правопорушник, чи висловлених останнім доводів. В порушення зазначених вимог, Відповідач спрощено підійшов до розгляду даної справи про адміністративне правопорушення, не з&#39;ясував усіх обставин, зазначених сутаттях 247 і 280 КпАП України; справа про адміністративне правопорушення була розглянута без підготовки до розгляду та без вирішення питань, які наведені у ст.278 КпАП України. До цього ж необхідно додати, що нескладання Відповідачем Протоколу не дало Позивачу можливості ніяким чином висловити свою незгоду із винністю у вчиненні адміністративного правопорушення, оскільки ніде, крім Протоколу, Позивач свою позицію зафіксувати не зміг би. У оскаржуваній Постанові ніяким чином мої пояснення або незгода із винністю у вчиненні адміністративного правопорушення не відображені. Відтак, грубі порушення вимог ст.268 КпАП України щодо мене при винесенні оскаржуваної постанови Відповідачем є очевидними.