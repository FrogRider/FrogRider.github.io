Відповідач проігнорував вимогу Позивача надати сертифікат про радар та
відомості про щорічну перевірку даного приладу, а також його опломбування.
Згідно Переліку технічних засобів, що використовуються в підрозділах
Державтоінспекції МВС для виявлення та фіксування порушень ПДР затвердженого
наказом МВС України від 01.03.2010 року № 33, визначено спеціальні технічні засоби, які
працюють в автоматичному режимі, що мають функції фото- і кінозйомки, відеозапису до
переліку яких входить - лазерний вимірювач швидкості транспортних засобів.
Згідно зі ст.ст.10-15 Закону України “Про метрологію та метрологічну діяльність”,
на вимірювання у сфері, у якій їх результати можуть бути використані у якості доказу по
справі, розповсюджується державний метрологічний нагляд. За таких умов кожен засіб
вимірювальної техніки має бути укомплектований документами про сертифікацію та
допуск даного типу засобів вимірювальної техніки для використання в Україні,
свідоцтвом про повірку, з вказаним терміном дії до наступної повірки.
Протокол та Постанова не містить жодних відомостей про те, що прилад був
укомплектований документами про сертифікацію та допуск даного типу засобів

вимірювальної техніки для використання в Україні, свідоцтвом про повірку, з вказаним
терміном дії до наступної повірки. Бажання Позивача на пред’явлення вищезазначених
документів на прилад Відповідач проігнорував, що підтверджує їх відсутність на час
вимірювання.
За таких обставин вважаю, що Відповідачем належними доказами не доведено
факт перевищення швидкості руху автомобілем Позивача.